 

Tribus potissimum ipsius Lucilii artibus vel studiis, ut ita
dicam, externum versuum ejus teneri habitum, unicuique, qui
eos attentius perlegerit, apparebit. Nam primum eximiae fere
eruditionis doctrinaeque particeps, valde urbanus (Hor. sat. I., 4, 7),
facetus (Hor. sat. Ι., 10, 3), comis (Porphyr. ad. Hor. sat. L, 3, 38),
emunctae naris (Varr. ap. Gell. VI.‚ 14) fuit, unde doctae graciles
exquisitae voces etiamnunc plurima ornant ejus fragmina3 simul
autem populi gratiam summopere sibi colligere cum studeret,
iterum iterumque ad commune judicium popularemque intelligentiam
suam ipsius accommodavit elocutionem, unde vulgares (Porphyr.
ad Hor. ep. Ι., 19, 33), velut obscenas similesque voces satis
superque immixtas invenimus ejus satiris3 tum veterem Graecorum
comoediam quasi exemplar penitus secutus (Hor. sat. I., 4, 1)
novas, ut illa, per ludibrium finxit voces. Quibus paucis quasi de

origine verborum Lucilio peculiarium praemissis nunc transeo
ad partem Ι.

Pars I.

De singularibus Lucilii vocibus et formis eloquendi.

Traetanda hic sunt omnia ea verba, quae dicimus ἅπαξ εἰρημένα,
quibus nemo superstitum quidem scriptorum Latinorum praeter
Lucilium usus est. Quot autem quot scriptorum libri et scripta
perierunt! Difficillime igitur aut e sensu vel ex terminatione aut
omnino non a nobis posteris, casusne ludibrio singularia facta
sint an simul inventa sint et data oblivioni an postea demum
consulto evitata, potest dijudicari. Qua condicione enumerabo
semper primo loco voces alibi inauditas, altero notiorum vocum
inusitatas formas Lucilianas, hunc praeterea ubique secutus ordinem
ut, priusquam de vocibus latinis et de peregrinis aut ante Lucilium

aut ab eo in linguam Latinam tralatis disseram, pauca de mere
graecis exponam.

Cap. 1.: substantiva.
A. Nomina propria.

De quibus jam Luc. Miillerus, d. re metr. p. 40: „Omnino
Lucilius, inquit, si ab inferis resurgeret, cum alia plurima fortunae

