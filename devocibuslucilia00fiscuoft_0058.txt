54

 

apparet enim „labosum“ venire a „labe“. Similiter L. edit.
p. ll annot. Praeter necessitatem, ut opinor, Ο. Keller (Neue
Jahrb. fur Phil. et Paed. 109 p. 274 sq.) ‚,labosus“ in „lamosus“
i. e. paluster commutandum existimat scite quidem recordatus
illud Ennii v. 551 ann.: „silvarum saltus latebras lamasque
lutosas.“ Illud „labosus“ commemorat R. p. 237.

squarrosus i. e. crusta obductus, porriginosus, v. 1114 (inc.
108): „varronum ac rupicum squarrosa, incondita rostra.“· Vide
Paul. 328: „squarrosi ab eadem squamarum similitudine dicti,
quorum cutis exsurgit ob assiduam illuviem3“ et Fest. '329 simi-
liter mutilatis verbis. Cujus adjectivi vocabulum principale in
lingua latina nescio quomodo perierit3 exstat autem in lingua
Graeca, si Scaligerum sequimur, ejusdem indegermanicae, ut ita
dicam, originis forma ,,ἐσχοὲρα, velut ap. Arist. probl. 1, 32 et!
Beckeri Anccd. 257, quae significat „ulceris vel vulneris crustam“.
— Ceterum cfr. Lowe, prodr. p. 317, qui antea novum huj. adj.
ἅπ. εἰρημ. exemplum in glossa quadam sese invenisse ratus hunc
errorem intellegit et corrigit.

tricosus i. e. dolis malitiosus S. insidiosus, v. 350 (11, 27);
„hic ’st tricosu’ bovinatorque ore improbu 'dur0.“ Quod adjectivum
equidem cum Gessnero, Lachmanno, Frankenio (p. 264, Mnemos.),
Lowio (p. 328 prodr.) contra Gerlachium et L. Miillerum haud
ambigue contextui Luciliano attribuendum vel reddendum existimo,
ita, ut, cum Gellius XI„ 7 male „hic strigosus“ tradat, codicum
Nonianorurn p. 79, 25 lectio: „hic sitricosus“ levissima sola unius
litterae ,‚i“ in „t“ admissa mutatione suo jure sustineatur. Nam
primum h. v., sive ad tergiversatorem sive ad conviciatorem (cfr.
supra V. „bovinator“) pertinet, ad sententiam unice aptum est,
cum „strigosus“ (i. e. macilentus, macer) quid commune habeat
cum hoc aut illo profecto non appareat3 tum glossae illius Placi—
dianae: „bovinator: tricosus et inconstans“ interpretamentum
„tricosus“ et exstitisse hoc vocabulum et, si quid video, a glosso-
grapho ex ipso Lucilii versu haustum et ad interpretandum alte-
rum adhibitum esse probabilissime demonstrat. cfr. Lowe l. l. --
Subst. trico ap. Plaut. Bacch. 2, 3, 46 (280); ap. Capitol. Ver.
4 ξ 63 ap. ipsum Lucilium bis v. 344 (11, 17) et 348 (ll, 25)
invenitur. — Praeterea alia undeviginti fere ejusdem generis·
adjectiva in „—osus“ desinentia eaque saepius usitata, quantopere

Lucilius hac terminatione delectatus fuerit, certissimo documento>
sunt, velut:

